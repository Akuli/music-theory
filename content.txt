## Intervallit

definition:
    **Intervalli** tarkoittaa kahden eri äänenkorkeuden eroa.
    Tärkeimmät intervallit ovat

    * **oktaavi**: {C4 C5}
    * **sävelaskel** eli **kokosävelaskel** eli **kokonainen sävelaskel**: {C4 D4}
    * **puolisävelaskel** eli **puolikas sävelaskel** (puolet kokonaisesta sävelaskeleesta): {C4 C#4}

Oktaavi on jossakin mielessä sama ääni eri korkeudella.
Tähän palataan myöhemmin.

Huomaa, että sama intervalli löytyy usiden eri äänien välitä.
Esimerkiksi nämä ovat oktaaveja: {E5 E6} {Ab3 Ab4}
Nämä taas ovat kokonaisia sävelaskelia: {E5 F#5} {Ab3 Bb3}

Seuraava lause on tärkeä, koska “taikaluku” 12 esiintyy jatkossa paljon.

theorem:
    Yksi oktaavi on 12 puolikasta sävelaskelta.

    proof:
        Kuunnellaan tämä: {C4 D4 E4 F#4 G#4 A#4 C5 . C4 C5}
        Tässä on ensin seitsemän nousevan äänen jono.
        Näiden väleissä on 6 nousua, ja jokainen nousu on yhden sävelaskelen kokoinen.
        Lopuksi ensimmäinen ja viimeinen ääni soivat uudestaan, ja huomataan, että ne muodostavat oktaavin.
        Näin ollen oktaavi on 6 kokonaista sävelaskelta eli 12 puolikasta.

TODO: selitä miksi oktaavi on jaettu juuri 12 osaan?

Saman todistuksen voi tehdä puolikkailla sävelaskelilla,
mutta tällöin on vaikeampi vakuuttua siitä,
että jokainen nousu on tarkalleen puolisävelaskelen kokoinen:
{C4 C#4 D4 D#4 E4 F4 F#4 G4 G#4 A4 A#4 B4 C5 . C4 C5}

Puolikkaista sävelaskeleista voidaan muodostaa muitakin intervalleja:

* 1 puolikas: {C4 C#4}
* 2 puolikasta (1 kokonainen): {C4 D4}
* 3 puolikasta: {C4 D#4}
* 4 puolikasta: {C4 E4}
* 5 puolikasta: {C4 F4}
* 6 puolikasta: {C4 F#4}
* 7 puolikasta: {C4 G4}
* 8 puolikasta: {C4 G#4}
* 9 puolikasta: {C4 A4}
* 10 puolikasta: {C4 A#4}
* 11 puolikasta: {C4 B4}
* 12 puolikasta (oktaavi): {C4 C5}

Näille on annettu nimet, mutta nimistä ei kannata välittää.
Intervallien kuuleminen on paljon tärkeämpää, ja **sitä kannattaa harjoitella**.
Voit vaikka klikata listasta silmät kiinni randomia ääntä
ja yrittää arvata, kuinka monen puolikkaan intervalli on kyseessä.
Tämän pitäisi onnistua helposti.


## Äänenkorkeudet kokonaislukuina

Länsimaisessa musiikissa kaikki äänet ovat lähes aina jonkin puolisävelaskelen monikerran päässä toisistaan.
Tämä johtuu soittimista.
Esimerkiksi kitarassa sormen liikuttaminen seuraavalle nauhalle muuttaa kielen ääntä puolisävelaskelen verran,
ja pianon koskettimet ovat puolisävelaskelen välein, jos lasketaan mukaan mustat ja valkoiset koskettimet.
Suuri osa musiikin teoriasta palautuu kokonaisluvuilla laskemiseksi, kun rajoitumme näihin äänenkorkeuksiin.

definition:
    Unohdetaan muut kuin toisistaan puolisävelaskelen monikerran päässä olevat äänenkorkeudet.
    Asetetaan jäljelle jäävät äänenkorkeudet vastaamaan kokonaislukuja käyttäen yksikkönä puolisävelaskelta,
    eli jos jotakin äänenkorkeutta vastaa luku $k \in \mathbb{Z}$,
    niin $k+1$ vastaa puolikkaan sävelaskelen verran korkeampaa ääntä
    ja $k-1$ puolisävelaskelen verran matalampaa ääntä.

Jos siis esimerkiksi ääntä {A4} vastaa luku 15, niin ääni {C5} on 18.
Tässä intervallit ovat positiivisia kokonaislukuja: äänien 15 ja 18 välinen intervalli on 3.

example:
    Tässä on pätkä Ukko Nooaa. {C4 C4 C4 E4 D4 D4 D4 F4 E4 E4 D4 D4 C4}
    Selvitetään sen äänet ensimmäiseen ääneen verrattuna.

    Kuunnellaan ensin neljää ensimmäistä ääntä. {C4 C4 C4 E4}
    Olkoon $s \in \mathbb{Z}$ ensimmäinen ääni. Se tulee kolme kertaa.
    Seuraava ääni on neljän puolikkaan päässä ensimmäisestä (vertaa yllä olevaan intervallilistaan),
    joten se on $s+4$.
    $$
    s,~ s,~ s,~ s+4, \dots
    $$
    Otetaan mukaan seuraava ääni, joka tulee kolmeen kertaan. {C4 C4 C4 E4 D4 D4 D4}
    Se on edellisten äänien puolessa välissä, siis $s+2$:
    $$
    \begin{align}
    &s,~ s,~ s,~ s+4, \\
    &s+2,~ s+2,~ s+2, \dots
    \end{align}
    $$
    Näiden jälkeen tuleva ääni ei ole $s+6$ {F#4} kuten voisi arvata,
    sillä sen kanssa Ukko Nooan alku kuulostaisi väärältä:
    {C4 C4 C4 E4 D4 D4 D4 F#4}
    Oikea ääni on $s+5$ {F4}, ja tämän jälkeen toistetaankin samoja ääniä kuin on aikaisemmin ollut.
    Ukko Nooan äänet ovat siis:
    $$
    \begin{align}
    &s,~ s,~ s,~ s+4, \\
    & s+2,~ s+2,~ s+2,~ s+5, \\
    &s+4,~ s+4,~ s+2,~ s+2,~ s.
    \end{align}
    $$

Äänenkorkeutta $s$ sanotaan **sävellajiksi**.
Sävellajin määritteleminen täsmällisesti on vaikeaa.
Sitä kannattaa ajatella äänenä, johon muiden äänien vertaaminen on luontevaa,
ja se on yleensä ensimmäinen tai viimeinen ääni.
Eri sävellajilla $s$ koko Ukko Nooa siirtyy saman verran ylöspäin tai alaspäin,
vaikkapa näin:
{F#4 F#4 F#4 A#4 G#4 G#4 G#4 B4 A#4 A#4 G#4 G#4 F#4}

Emme sopineet, mitä tarkoittaa vaikkapa äänenkorkeus 0.
Tarkoitus onkin, että ääneksi 0 voi valita sellaisen äänen,
että teorian pyörittämisestä tulee mahdollisimman yksinkertaista.
Usein kannattaa ajatella, että ääni 0 tarkoittaa sävellajia.
Kitaratabeissa nolla tarkoittaa sitä ääntä, joka kitaran kielestä lähtee kun se soi vapaana.

example:
    Jos sovitaan, että Ukko Nooan ensimmäinen ääni on nolla, niin kaikki äänet ovat
    $$
    0,0,0,4,2,2,2,5,4,4,2,2,0.
    $$

Tämä näyttää nyt epäilyttävästi tiktokeilta,
joissa on selvästi feikkiä soittoa ja kasa randomeja numeroita.
Ehkä tiktokeissa yritettiin alun perin tehdä jotain tämän kaltaista.


## Äänenkorkeuksien tavalliset nimet

definition:
    Nimetään äänenkorkeudet näin:

    * 440 Hz värähtelystä muodostuvan äänenkorkeuden nimi on [A4].
    * [B4] $=$ [A4] ${}+2$
    * [C5] $=$ [B4] ${}+1$
    * [D5] $=$ [C5] ${}+2$
    * [E5] $=$ [D5] ${}+2$
    * [F5] $=$ [E5] ${}+1$
    * [G5] $=$ [F5] ${}+2$
    * Numeron kasvattaminen yhdellä muuttaa äänenkorkeutta oktaavin verran ylöspäin, eli $X_{n+1}=X_n+12$, missä $X$ on jokin kirjain välillä A-G.
    * **Ylennysmerkki** $\#$ tarkoittaa puolisävelaskelen verran korkeampaa ääntä: $X\#_n=X_n+1$
    * **Alennusmerkki** $b$ tarkoittaa puolisävelaskelen verran matalampaa ääntä: $Xb_n=X_n-1$
    * H tarkoittaa samaa kuin B, esimerkiksi $H_4 = B_4$.

Kaikki äänenkorkeudet puolisävelaskelen välein ovat:

center:
    python:
        yield '<div style="display: grid; justify-items: center; width: fit-content">'
        yield r'<span style="grid-row: 1; grid-column: 1 / span 12">$\vdots$</span>'
        yield r'<span style="grid-row: 6; grid-column: 1 / span 12">$\vdots$</span>'
        for n in (2, 3, 4, 5):
            for x, note in enumerate('C C# D D# E F F# G G# A A# B'.split(), start=1):
                yield f'<span style="grid-column: {x}; grid-row: {n}">'
                yield from builder.converter.convert_chunk('[' + note + str(n) + ']', filename)
                yield '</span>'
        yield '</div>'

tai ekvivalentisti:

center:
    python:
        yield '<div style="display: grid; justify-items: center; width: fit-content">'
        yield r'<span style="grid-row: 1; grid-column: 1 / span 12">$\vdots$</span>'
        yield r'<span style="grid-row: 6; grid-column: 1 / span 12">$\vdots$</span>'
        for n in (2, 3, 4, 5):
            for x, note in enumerate('C Db D Eb E F Gb G Ab A Bb B'.split(), start=1):
                yield f'<span style="grid-column: {x}; grid-row: {n}">'
                yield from builder.converter.convert_chunk('[' + note + str(n) + ']', filename)
                yield '</span>'
        yield '</div>'

Jokaisella oktaavilla (rivillä) tarvittiin alennusta tai ylennystä viiteen ääneen,
ja loput 7 ilmaistiin pelkällä kirjaimella ja numerolla.
Toisaalta pianossa on jokaista oktaavia kohti 5 mustaa kosketinta ja 7 valkoista.
Valkoiset koskettimet vastaavat juurikin niitä ääniä, jotka voidaan ilmaista ilman ylennyksiä tai alennuksia.

example:
    Jos Ukko Nooan ensimmäinen ääni on [D4], niin kaikki äänet ovat

    center:
        [D4] [D4] [D4] [F#4] [E4] [E4] [E4] [G4] [F#4] [F#4] [E4] [E4] [D4].

    Hassuista #-merkeistä päästään eroon aloittamalla Ukko Nooa vaikkapa äänestä [G4]. Silloin äänet ovat

    center:
        [G4] [G4] [G4] [B4] [A4] [A4] [A4] [C5] [B4] [B4] [A4] [A4] [G4].

    Huomaa keskellä oleva [C5]. Se ei ole [C4], koska [C4] olisi oktaavin liian matala.
    Jos aloitetaan äänestä [C4], niin ei tarvita ylennyksiä eikä useampaa eri numeroa:

    center:
        [C4] [C4] [C4] [E4] [D4] [D4] [D4] [F4] [E4] [E4] [D4] [D4] [C4]

Esimerkistä näkyy hyvin, kuinka kökkö tämä nimeämisjärjestelmä on.
Käytän sitä itse lähinnä muiden muusikoiden kanssa kommunikointiin ja kitaran viritysmittarin lukemiseen.
Nimeäminen ei ole kuitenkaan ihan hatusta vedetty.
Siinä on taustalla C-duuriasteikko ja A-molliasteikko, jotka määritellään myöhemmin.


## Jäännösluokat modulo 12

Usein oktaavin eroista ei kannata välittää,
eli ääniä [C3], [C4], [C5] jne ajatellaan samoina.
Määritellään tämä täsmällisesti niin, että merkintä [C] tarkoittaa joukkoa,
jossa on kaikki $C$-kirjaimella nimetyt äänet.

definition:
    Äänenkorkeuden $k \in \mathbb{Z}$ **jäännösluokka** modulo 12 on joukko
    $$
    \overline{k} = \{ k+12n ~|~ n \in \mathbb{Z} \},
    $$
    eli sellaisten äänien joukko, joiden etäisyys ääneen $k$ on jokin kokonaislukumäärä oktaaveja.
    Merkitään jäännösluokkia samoin kuin ääniä mutta pelkillä kirjaimilla, eli esimerkiksi
    $$
    C = \overline{C_n} = \{ \dots, C_{-2}, C_{-1}, C_0, C_1, C_2, C_3, \dots \}.
    $$
    Määritellään jäännösluokan $k$ ja kokonaisluvun $n$ yhteenlasku
    $$
    \overline{k} + n = \overline{k+n},
    $$
    ja merkitään $X\#=X+1$ ja $Xb=X-1$, missä $X$ on jokin kirjain välillä A-G.
    Kaikkien jäännösluokkien joukko on

    center:
        $\mathbb{Z}_{12} = \{$ [A],[A#],[B],[C],[C#],[D],[D#],[E],[F],[F#],[G],[G#] $\}.$

Jäännösluokkien määritelmä ja yhteenlasku on otettu suoraan algebran peruskursseilta.
Kyseessä on tavallinen modulaarinen yhteenlasku.

Jäännösluokkia on usein helpompi ajatella kuin äänenkorkeuksia,
koska on vain 12 eri jäännösluokkaa,
ja kun jäännösluokka tiedetään, niin sopiva äänenkorkeus löytyy helposti vaikka kokeilemalla.
Esimerkiksi kitaristeille on parempi sanoa "soita G-duuri" kuin "soita G4-duuri".
Duurisoinnut määritellään myöhemmin.

example:
    Olkoon $s \in \mathbb{Z}_{12}$ Ukko Nooan ensimmäistä ääntä vastaava jäännösluokka.
    Tällöin kaikki äänet ovat
    $$
    \begin{align}
    &s,~ s,~ s,~ s+4, \\
    & s+2,~ s+2,~ s+2,~ s+5, \\
    &s+4,~ s+4,~ s+2,~ s+2,~ s.
    \end{align}
    $$
    Jos ensimmäinen ääni on vaikkapa jäännösluokassa $C$, niin saadaan

    center:
        [C] [C] [C] [E] [D] [D] [D] [F] [E] [E] [D] [D] [C].

Koska kellotaulussa on 12 numeroa,
niin jäännösluokat voi visualisoida piirtämällä ne kellotaulun ympärille.
Laitetaan vaikkapa $A$ kahteentoista, $A\#$ ykköseen jne:

center:
    <div class="clock">
        [A]
        [A# $A\#$<br>$Bb$]
        [B]
        [C]
        [C# $C\#$<br>$Db$]
        [D]
        [D# $D\#$<br>$Eb$]
        [E]
        [F]
        [F# $F\#$<br>$Gb$]
        [G]
        [G# $G\#$<br>$Ab$]
    </div>
